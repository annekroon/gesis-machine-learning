_source.text,_source.publication_date
"Het gaat beter, veel beter zelfs, dan voor de financiële crisis van 2008. Maar financiële instellingen zouden best nog wat meer werk mogen maken van het organiseren van tegenspraak in de eigen organisatie, concludeert Frans de Weert. En de Autoriteit Financiële Markten (AFM), waar De Weert hoofd van het expertisecentrum is, wil daar best een handje bij helpen. ||| De Weert doet met een team bij toezichthouder AFM onderzoek naar cultuur en gedrag in de financiële sector. Een lastig te definiëren begrip voor financiële instellingen, zegt hij. ""Het is de zachte kant van het toezicht, maar wel een belangrijke: als wij constateren dat er een ongezonde cultuur heerst bij een instelling, kan dat een aanwijzing zijn dat er meer aan de hand is.""||De AFM let al langer op cultuur en gedrag van instellingen, maar sinds anderhalf jaar richt een team zich specifiek op het onderwerp. Vandaag presenteert de toezichthouder het eerste onderzoek dat in de financiële sector is gedaan naar het omgaan met fouten van organisaties. Voelen medewerkers zich veilig genoeg om melding te doen als er iets misgaat? En wordt er lering getrokken uit misstappen?||De gedachte was lang: als er maar beleid is, komt het vanzelf goed||Het was niet altijd makkelijk om instellingen zover te krijgen om mee te werken aan het onderzoek, zegt senior toezichthouder Danny van Dijk van de AFM. ""Daar hebben we best wat moeite voor moeten doen. Instellingen worstelen al langer met de voor hen toch wat vage begrippen gedrag en cultuur.""||Volgens Van Dijk is het voor financiële instellingen nooit een probleem om goede intenties op papier te zetten. ""De gedachte was lang: als er maar beleid is, komt het vanzelf goed. Veel instellingen hebben geen idee hoe ze er praktisch invulling aan kunnen geven. Wij wel. We hebben ze kunnen overtuigen door ze handvatten te geven om daar iets mee te doen."" Uiteindelijk deden alle dertien organisaties die waren benaderd mee aan het onderzoek.||Uit wetenschappelijk onderzoek blijkt dat organisaties die open omgaan met fouten beter presteren, een hogere kwaliteit van dienstverlening hebben en meer ethisch gedrag vertonen, stelt de toezichthouder. Vooral dat laatste is het belang van de AFM, zegt De Weert, terwijl instellingen wellicht gemotiveerd raken door de betere prestaties. ""Dat zie ik echt als win-win, want zowel de bedrijven als de toezichthouder hebben er dan iets aan. En als instellingen intrinsiek gemotiveerd zijn, pakken ze het sneller op dan als wij regels maken die het voorschrijven.""||Inspiratie uit de luchtvaart||Die sterke hiërarchie zag je in de financiële sector van voor de financiële crisis ook wel. Dat willen we als toezichthouder doorbreken||Voor het onderzoek liet de toezichthouder zich inspireren door de luchtvaart. Na de vliegramp in 1977 op Tenerife - waarbij de copiloot mogelijk te weinig in durfde te gaan tegen zijn meerdere - kwam de luchtvaartsector met plannen om de sterke hiërarchie te doorbreken, en het leren van fouten voorrang te geven boven het afstraffen ervan.||""Die sterke hiërarchie zag je in de financiële sector van voor de financiële crisis ook wel. Dat willen we als toezichthouder doorbreken"", zegt Van Dijk. In samenwerking met de Universiteit Utrecht werd het onderzoek opgezet om de foutencultuur concreet en meetbaar te maken. Door te werken met benchmarks, waar instellingen kunnen zien hoe ze scoren ten opzichte van concurrenten, hoopt de AFM bedrijven extra motivatie te geven zich te verbeteren. Van Dijk: ""Je wilt in een ranglijstje niet onderaan staan.""||De manier waarop organisaties omgaan met fouten is maar één van de onderdelen van wat de AFM een 'gezonde organisatiecultuur' noemt. De komende tijd wil de toezichthouder, in overleg met de sector, verder onderzoek doen naar andere relevante onderwerpen.||Veel wil De Weert er nog niet over kwijt, maar het thema effectieve besluitvorming krijgt in elk geval aandacht, zegt hij. ""Denk dan aan vragen als: komen alle perspectieven op tafel bij het nemen van besluiten? Is er bijvoorbeeld gedacht aan het klantbelang, of handelt de instelling alleen in zijn eigen belang?""",2017-10-03T07:43:06
"Tijdens de Giro kan het regenen, sneeuwen en op bergtoppen zelfs vriezen. Niet de gewenste omstandigheden voor een wielrenner die op het Afrikaanse continent is geboren. Maar Froome (32) laat zich misschien verleiden omdat hij de eerste renner kan worden die achtereenvolgens de Tour de France, de Vuelta a Espana en de Giro d'Italia wint. De Giro is niet alleen bij Froome de enig ontbrekende grote ronde op zijn erelijst. Ook zijn werkgever Team Sky won nog nooit in Italië. Twee eerdere deelnames van Froome liepen uit tot een mislukking. In een eerder interview liet Froome al weten dat de vijfde eindoverwinning in de Tour de France prioriteit nummer een is in 2018. Vegni denkt dat de klassementsrenner het als enige in zich heeft om een dubbelslag te slaan in de Giro en Tour. ,,Maar hij moet het zelf wel echt willen. De motivatie moet uit hem komen,"" zegt Vegni tegen AP. Om Froome en zijn ploeg Sky te overtuigen van de Giro, die start in Israël, vinden aan het eind van het jaar nog gesprekken plaats tussen de partijen. Vegni denkt er niet aan om Froome te betalen zoals wel is gebeurd met Lance Armstrong in 2009. ,,Zulke renners hebben geen extra geld nodig. Ze hebben een plan, doel en motivatie nodig om deel te nemen aan de Giro."" Naast Froome heeft Vegni ook nog geen toezeggingen van Tom Dumoulin, Vincenzo Nibali of Fabio Aru gekregen voor volgend jaar. ,,Dat is niet erg. Onze focus ligt op Froome.""",2017-10-04T10:03:45
"De olympisch kampioen op de weg tijdens de Spelen van Peking in 2008 zou in augustus voor BMC van start gaan in de Ronde van Spanje. Hij werd in afwachting van de contra-expertise voorlopig geschorst. Sánchez reed sinds 2014 voor BMC. Daarvoor kwam hij uit voor Euskaltel. In de Tour de France van 2010 eindigde hij als tweede. In de Vuelta stond de renner twee keer op het podium, in 2009 (tweede) en 2007 (derde).",2017-10-05T00:13:32
",,Hij gaf mij met opzet een duw'', zegt Reichenbach in de Zwitserse krant Le Nouvelliste. ,,Meerdere renners hebben het zien gebeuren en kunnen getuigen. De gevolgen hadden veel erger kunnen zijn. Mijn ploeg heeft me aangespoord om een klacht in te dienen."" Volgens Reichenbach was het zelfs kwade opzet. Hij speelde dit jaar een rol in de schorsing die Moscon kreeg na het maken van racistische opmerkingen tijdens de Ronde van Romandië. ,,Dit is een afrekening voor mijn tweet, die tot zijn schorsing leidde. Maar ik had hem toen niet eens bij naam genoemd."" Moscon liet in de Gazetta dello Sport weten dat Reichenbach onzin kletst. ,,We reden op een stuk ruw wegdek en zijn handen gleden van het stuur.''",2017-10-04T12:15:07
,2017-10-07T15:30:00
"Op de foto die de moeder in spé met haar Instagram-volgers deelt, is te zien hoe Saar haar buik vasthoudt. Haar gezicht is voorzien van een trotse glimlach. Koningsberger maakte begin september  bekend  dat er een kindje op komst is. Hierbij meldde ze al 2,5 jaar bezig te zijn om zwanger te worden. ,,Het was een lange weg met vele hobbels en eindeloos veel bezoeken aan het ziekenhuis en hormoonbehandelingen, maar het is ons gelukt.'' Saar is bekend van de film  De Schippers van de Kameleon.  Van 2007 tot 2010 was de brunette presentatrice bij de televisiezender TMF.",2017-10-09T13:53:22
"Eerlijk is eerlijk: hij is best een beetje nerveus. Niet omdat Rowan bang is dat Gaia hem niet meer zal herkennen. Het is al wel een paar keer tot een toevallige ontmoeting gekomen sinds ze een jaar of tien geleden alweer afscheid namen van The Lion King en afscheid namen van elkaar. Maar toch, het is niet niks om na zoveel tijd terug te keren naar het AFAS Circustheater waar de huidige videoredacteur van het AD toch drie jaar van zijn jeugd heeft doorgebracht. Gaia op haar beurt heeft van zenuwen geen last. Hooguit is er de gezonde spanning van het besef dat er over anderhalf uur weer een nieuwe voorstelling van The Lion King gaat beginnen. Waarin ze vandaag op de kop af een jaar lang de rol van de volwassen Nala speelt. En ze weet wel dat ze zo in haar kleedkamer wordt geïnterviewd, maar niet door wie. Dus rolt het ‘binnen’ er geroutineerd uit na drie voorzichtige klopjes op de deur. Haar eerste reactie verraadt vooral verwarring: ‘Hi! Nou... Wat leuk! Hoe gaat het?’ Om er na een korte adempauze lachend aan toe te voegen: ‘Ik ben helemaal geshockeerd. Zo leuk!’ Een spontane omhelzing later kruipen ze naast elkaar op het tweezitsbankje in haar kleedkamer. En is het ijs gebroken. Eerst is het Gaia die de vragen stelt. Dat Rowan na afloop van zijn kinderrollen (hij speelde ook nog in de musicalklassieker Elisabeth) op een theaterschool terechtkwam waar het hem steeds vaker overkwam dat hij door plankenkoorts werd bevangen... ja, dat wist ze al wel. Maar niet dat hij zichzelf opnieuw had uitgevonden met een rol meer achter de schermen - als maker onder meer van nieuwsvideo’s voor de onlineredactie van AD Haagsche Courant. Gaia: ,,Ik kan me het best voorstellen hoor, faalangst. Ik denk dat het iedereen weleens overkomt. Ik heb het zelfs ook soms. Twijfel hoort erbij. Maak ik nog wel vorderingen? Sta ik stil? Ga ik achteruit zelfs? Want het wordt steeds moeilijker om te voldoen aan een verwachtingspatroon dat steeds hoger wordt. Als kind heb je daar nog geen last van. Dan spring je ook gewoon over hekjes zonder te denken: ‘ik kan wel wat breken’. Voor mij waren twijfels telkens weer een aansporing om nog harder te werken. Dan is het goed. Maar als het je verlamt, gaat het aan je vreten. Dan is het alleen maar heel verstandig om iets te gaan doen waarin je op een andere manier je talenten kunt ontplooien.’’ Tekst loopt door onder de foto's. Flashbacks Als vanzelf schiet Rowan vervolgens in de rol van gespreksleider. Hoe voelt dat nou, wil hij weten, om zoveel jaar later in dezelfde musical een volwassen Nala te spelen en tegelijkertijd een andere 12- of 13-jarige haar vroegere kinderrol te zien spelen? ,,Dan krijg ik vanzelf flashbacks’’, lacht ze. ,,En dan denk ik: misschien groeit die kleine Nala van nu in een volgende productie over een jaar of tien ook wel uit tot de volwassen leeuwin die doet wat ik nu doe.’’ De kinderen domineren in de voorstelling het deel vóór de pauze; pas daarna nemen hun volwassen versies (gespeeld dus door Gaia en Naidjim Severina) het stokje over in het spannende en oogstrelend vormgegeven avontuur van Goed tegen Kwaad. ,,Wat ik dan doe in het eerste bedrijf? Dat verschilt. Maar altijd zorg ik ervoor om bij het openingsnummer The Circle of Life ergens verdekt in de coulissen een stukje van de show mee te pikken. Want vooral dat begin bezorgt me na ik weet niet hoeveel voorstellingen nog steeds kippenvel. Binnen twee seconden zit je voor je gevoel midden op de savannen in Afrika’’ Tussendoor bestoken de kinderen die nu afwisselend de kleine Nala spelen haar met vragen. Gaia: ,,Zo werkt dat hè. Ik ben nu toch hun voorbeeld. Net zoals dat 13 jaar geleden ook voor mij gold toen Carolina Dijkhuizen mijn grote voorbeeld was. Carolina was in die tijd echt mijn theater-mamma. Als ik bijvoorbeeld bang was voor de scène op het olifantenkerkhof stelde zij mij op mijn gemak. Toch durfde ik toen nog niet te dromen dat ik ooit in haar voetsporen zou treden en dat ik hier later opnieuw in ‘haar’ volwassen rol zou staan. Want dat was nog nooit vertoond. Ik was de eerste die dat heeft mogen meemaken. Wereldwijd. Nog steeds moet ik mezelf af en toe in mijn arm knijpen. Zo bizar.’’ Zoals gezegd: precies een jaar staat ze daar nu weer. Avond aan avond. Acht tot negen voorstellingen per week. ,,Ja het is zwaar’’, geeft ze tegenover Rowan toe. ,,Maar als je bezig bent met je passie dan valt het wel mee. Dan ben je alleen maar blij dat je de kans krijgt om  in de grootste Disney-musical van deze tijd te spelen. Zolang het goed gaat, voel je geen pijntjes.’’ Tekst loopt door onder de foto's Onbevangen Samen met Rowan bekijkt Gaia de foto’s die ze zelf op de achterwand van haar make-up tafel heeft geplakt. Waarna haar vroegere tegenspeler haar verrast met een door hem ingelijst portret van hun samen - de armen om elkaar heen geslagen, onbevangen de camera inkijkend. ,,Hahaha’’, lacht Gaia. Zichtbaar geroerd: ,,Die krijgt een mooi plekje hier. Mijn puppy love!’’ We gaan het niet mooier maken dan het is, want inmiddels is Gaia alweer vier jaar gelukkig met haar vriend. Een vriend die trouwens helemaal buiten de musicalwereld staat. ,,Dat hij iets heel anders doet is ook wel weer fijn. Het voorkomt dat je je werk te veel mee naar huis neemt. Het gaat er maar om dat je elkaar snapt en dat je elkaar steunt als de ander het nodig heeft.’’ Rowan is er dan even tussenuit geglipt. Hij houdt van zijn huidige werk, zal hij later uitleggen, maar kon het toch even niet laten: ,,Ik moest dat toneel op. Dat kon, er was nog geen publiek. Wat ik deed? Beetje terugdenken aan vroeger. Ik stelde me voor dat er steeds meer mensen naar binnen kwamen. En het gekke was: ik voelde geen enkele angst. Kreeg zomaar ineens weer zin om te spelen. Kom maar op! Dat was het enige wat ik dacht.’’",2017-10-10T04:06:27
"Het gebeurt begin jaren 80 in New York. Willeke van Ammelrooy is in de race voor een Amerikaanse film. Ze zoeken een actrice, groot van stuk en sexy, en het personage ‘moest van een andere planeet komen’, zegt de actrice nu. ,,Het moest een onbekende vrouw zijn. Nou, niemand kende mij, dus…” Van Ammelrooy, de 30 gepasseerd, leest het script, spreekt met betrokkenen en laat zich informeren over haar Engels (‘Was dat goed genoeg?’). ,,Ik moest alleen nog even bij de producent komen, een beroemde producent”, herinnert de 73-jarige actrice zich. ,,Het was een heel hoog gebouw. We zijn in zo’n kantoortje. Hij doet de gordijntjes dicht, haalt zijn piemel tevoorschijn en zegt: maak ‘m eens groot. Nou, toen dacht ik bij mezelf: oh, dat is toch waar hier.” Willeke van Ammerooy staat niet te kijken van de beschuldigingen aan het adres van Harvey Weinstein, één van de meest succesvolle producenten in de geschiedenis. Niet dat ze hem persoonlijk kent, maar ‘dit is van alle tijden’, benadrukt ze. Weinstein, betrokken bij onder meer  The English Patient ,  Pulp Fiction  en  Shakespeare in Love , werd afgelopen weekend ontslagen door de filmmaatschappij die hij mede heeft opgezet. Hij wordt beschuldigd van seksuele intimidatie, onder meer door oud-medewerksters en actrices. De  New York Times  bracht het balletje aan het rollen. Volgens de krant hadden actrices Ashley Judd en Rose McGowan een ongewenste seksuele ervaring met Weinstein, die zijn excuses aanbood. ,,In de jaren 60 en 70 waren de regels over gedrag en werkplekken anders. Dat was de cultuur toen”, zei de producent die beloofde in therapie te gaan. Weinstein gold jarenlang gold als een van de machtigste mannen van Hollywood en werd door veel acteurs en actrices op handen gedragen. Bij de uitreiking van de Golden Globes in 2012 noemde Meryl Streep hem nog gekscherend ‘God’. De 68-jarige actrice gaf gisteren een verklaring in  The Huffington Post . ,,Niet iedereen wist ervan. Harvey steunde mijn werk. Hij dreef mij soms tot razernij, maar was altijd respectvol in zijn samenwerking met mij en anderen”, zei Streep, die zijn gedrag veroordeelde: ,,Onvergeeflijk, maar misbruik van macht is een bekend verschijnsel.” Macht ,,Triest en heel naar”, vervolgt Van Ammelrooy. ,,Er schijnt iets te gebeuren als mensen macht krijgen. Iets fouts. Op de toneelschool vroeger ging er al een verhaal rond van een groot acteur. Als jonge actrices voor het eerst met hem op toneel moesten, was het eerste wat hij zei:  ‘Doe die rok eens omhoog.’ En die allereerste Nederlandse producent zal ik ook nooit meer vergeten. Of ik mijn jas wilde uittrekken. Toen wist ik het al. ‘U wilt gewoon mijn borsten zien’, zei ik. ‘Kijken hoe groot ze zijn. Nou, ze zijn groot, daaaag.’ Vreselijk hoe je je dan voelt.” Als Harvey Weinstein schuldig is, ‘moet hij op zijn lazer krijgen’, vindt Van Ammelrooy. ,,Kijk, ik was mondig, dat móet je zijn. Strijdbaar, het niet toelaten.” Hoe het afliep?  ,,Ik zei: nou, meneer, dáár ben ik niet voor gekomen. Kunt u geld geven voor een taxi?”",2017-10-09T17:37:44
"Tussen museumstukken als tanks, helikopters en vliegtuigen komt op 13, 14 en 15 oktober in het Nationaal Militair Museum (NMM) de toekomst tot leven. Wargames, een ||| waterstofauto||en een||exoskelet||dat het dragen van een zware rugzak verlicht zijn slechts enkele voorbeelden waarmee bezoekers de allerlaatste ontwikkelingen op het gebied van militaire techniek krijgen voorgeschoteld tijdens ‘||Science for Humanity||’.||Daarbij blijft het niet bij kijken. Bezoekers steken tijdens workshops zelf de handen uit de mouwen door bijvoorbeeld aan de hand van de allernieuwste technologieën een marineschip te ontwerpen. Ook zijn er verschillende interessante TechtTalks waarin partijen vertellen over hun toekomstplannen.||Loopgraven||Conservator Alfred Staarman van het NMM vindt het prachtig dat zijn museum even in het teken staat van wat de toekomst gaat bieden. „Normaal gesproken blikken we hier terug op de ontwikkelingen uit het verleden. Als ik met bezoekers langs een tank loop, leg ik uit dat dat ook het resultaat was van innovatie. Dan zeggen ze vaak: maar het is toch heel oud materiaal? Nu wel, maar toen moest er iets bedacht worden waarmee over loopgraven gereden kon worden. Innovatie dus. Daarom vind ik het tof dat we in ons museum tijdens ‘Science for Humanity’ ook de ontwikkelingen van de toekomst in huis halen.”||Hij verheugt zich het meest op een elektrisch vliegtuig dat tentoongesteld wordt. „Moet je je voorstellen dat we kunnen vliegen op zonne-energie. Dan zijn we echt een grote stap verder.”||Belangrijker||Om al het nieuwe materieel bij Defensie te ontwerpen en te onderhouden zijn mensenhanden en hersenen nodig. Waar voorheen het beeld bestond dat je bij Defensie alleen maar met een geweer in je hand het veld in moest, daar loopt nu de technologie voorop. „Vroeger stond alles in dienst van die man of vrouw met het geweer”, aldus luitenant ter zee Erik Noordam. „Nu komt het geregeld voor dat zij tijdens een inlichtingenoperatie ondersteunend moeten zijn. Het gaat om het teamgevoel waarbij de vooruitsnellende technologie een steeds belangrijkere rol speelt. Vroeger was een pantservoertuig een stuk staal op rupsbanden met bovenop een geweer. Nu is het een technisch hoogstandje.”||Vandaar dat een dag voorafgaand aan ‘Science for Humanity’ in het NMM de Defensie Job Experience (||meld je hier aan||) wordt georganiseerd. Tijdens deze middag op vrijdag 13 oktober kunnen studenten en geïnteresseerden die werkzaam zijn in de techniek of ICT alles ontdekken over uitdagende banen bij als burgermedewerker of militair bij Defensie. Daarnaast zien ze wat de mogelijkheden zijn om een bijdrage aan de organisatie te leveren in de rol van reservist of werkstudent.||„Naast 40.000 militairen werken er ruim 15.000 burgermedewerkers bij Defensie”, zegt Bastiaan Knip, verantwoordelijk voor recruitment bij de Defensie Materieel Organisatie. „We hebben er op dit moment maar liefst 800 nodig. De functies lopen heel erg uiteen op het gebied van bijvoorbeeld||ICT||, elektronica, logistiek en projectmanagement.”||In het NMM hoeven de bezoekers niet alleen te luisteren naar wat Defensie te bieden heeft. Knip: „Sterker nog, ze kruipen juist in de rol van een reporter. In die hoedanigheid vragen ze mensen van Defensie en haar partners uit het onderwijs en bedrijfsleven die hun innovatie pitchen het hemd van het lijf. Daarna kunnen ze hun gescoorde primeurs via Instagram en Facebook delen. In combinatie met workshops, interactieve spellen en challenges kunnen ze zien wat voor Hi-Tech-carrières er bij Defensie mogelijk zijn.”||Maatschappelijke bijdrage||Knips collega Noordam merkt in zijn rol van programmanager bij het Defensity College dat jongeren steeds vaker geïnteresseerd zijn in een technische (bij)baan bij Defensie. „Studenten zien meer en meer het belang van veiligheid in en welke maatschappelijke bijdrage zij daaraan kunnen leveren. Bovendien krijgen ze de kans om onderdeel deel uit te maken van unieke projecten die ze alleen bij Defensie vinden.”||Dergelijke zaken komen ook terug in het Nationaal Militair Museum, waar een onderdeel als||cybercrime||uiteraard wel lastig tentoon te stellen is. „Gelukkig komen er mensen die er heel goed over kunnen vertellen”, zegt conservator Staarman. „Het is interessant om te zien hoe dat dergelijke ontwikkelingen steeds minder zichtbaar zijn. Terwijl er aan de andere kant juist weinig is veranderd. Zo sprak ik laatst iemand die tijdens de Koude Oorlog spionnen had opgeleid. Het afluisteren en mensen op het verkeerde been zetten met desinformatie doet men nu nog steeds, alleen is de techniek erachter veranderd. Prachtig om de bezoekers van ons museum te kunnen laten beleven wat technologische ontwikkelingen betekenen voor de wereld om ons heen.”",2017-10-06T05:15:41
"Isa heeft het niet makkelijk gehad na de dood van haar Antonie. Ze zegt tegen Johnny dat ze bijna zeven jaar lang in een overlevingsmodus zat om haar kinderen Merlijn en Vlinder te beschermen. ,,De leeuwin in mij werd in 2010 wakker, zo van 'wij gaan het gewoon redden met z'n drieën. Niemand krijgt ons eronder, wij gaan leven'. En dat mag gewoon weer anders nu. Ik voelde dat ik daar behoefte aan had. Ik wil het gewoon anders. Niet meer zo hard werken."" De periode voordat Antonie een eind aan zijn leven maakte was pittig. Hij was depressief. ,,Het was misschien nog wel pittiger, omdat daar heel veel angst bij zat. Altijd maar gefocust zijn op hoe het gaat. Als je wakker wordt bij wijze van spreken al kijken of zijn gezicht oké staat."" Maar twee maanden geleden werd het voor Isa ook weer even teveel. ,,Mijn lichaam gaf al een tijdje heel veel aan, maar dat hoorde ik niet. Ik heb al jaren last van krampen. Twee maanden geleden kreeg ik er echt erg last van en viel ik flauw. Toen dacht ik twee dingen. Ik dacht 'het kan' en ik dacht 'eindelijk helemaal niks, wat fijn'. Ik ben gaan liggen en eigenlijk begon ik toen meteen te huilen en dat hield niet op. Ik deed de gordijnen dicht en toen dacht ik o ja, dit is misschien wel een beetje een soort van depressie."" Beschermmodus Johnny vraagt zich af hoe aan je kinderen vertelt dat hun vader er niet meer is. Isa moest het haar vijf-jarige dochter vertellen. ,,Dat vond ik echt het allerergste. Dat vond ik zó moeilijk. Het enige wat ik dacht was wat ga ik m'n dochter zeggen? Ik ben meteen in die modus gestapt."" Isa zegt dat ze gelijk aan de telefoon hing met stichting Korrelatie. ,,Ik had pen en papier voor me liggen omdat ik dacht dat ik niet helemaal helder was."" Ze kreeg het advies om tegen Vlinder te zeggen 'Papa is dood'. Die avond lag Isa in bed. ,,Ik zag Antonie en mij. We waren om elkaar heen aan het draaien. Toen zei ik 'ga maar, het is oké' en toen liet ik hem los. Hij viel uit beeld en toen dacht ik 'het is goed'. Hoe bizar is dat?"" De volgende ochtend heeft Isa het aan haar kinderen verteld. ,,Vlinder was zo klein, het was voor haar zo raar. Binnen tien minuten vroeg ze 'zullen we naar beneden? Zullen we zwemmen?'. Toen zijn we dat gaan doen. Vlinder zei toen heel snel 'ik wil wel een nieuwe papa'."" Maar Merlijn zei dat er echt geen nieuwe vader in kwam. Isa zei tegen de kinderen dat er nooit een nieuwe papa zou komen, omdat ze maar één vader hebben. ,,Maar mama blijft niet lang alleen. Dat is niet helemaal gelukt"", zegt Isa lachend.",2017-10-09T20:02:01
"Zarayda schrijft vol trots bij het plaatje: ,, Heerlijk even in een cocon gezeten met dit kleine wonder. Ik moet mezelf nog elke dag in mn arm knijpen dat ze er echt is. Wat een liefde, wat een wonder. Een intens mooi avontuur. Welkom lieve Eleia!!!"" Wanneer Groenhart precies is bevallen van Eleia is niet bekend. Zarayda Groenhart is een Nederlandse presentatrice. Ze is vooral bekend van presentatrice van de BNN-programma's Try Before You Die en Spuiten en Slikken. In 2013 was Groenhart Wie is de Mol-kandidate.",2017-10-09T17:44:50
",,Een ding wil ik ophelderen. Niet iedereen wist ervan. Harvey steunde mijn werk. Hij dreef mij soms tot razernij, maar was altijd respectvol in zijn samenwerking met mij en anderen"", schreef ze in een verklaring tegenover  The Huffington Post . Streep, zelf groot voorvechtster van vrouwenrechten, benadrukt ook nooit iets te hebben gehoord over schikkingen die de miljonair met zijn slachtoffers trof. Onvergeeflijk Desondanks heeft ze geen goed woord over voor Weinstein, met wie ze samenwerkte aan films als  The Iron Lady  en  August: Osage County . ,,Dit gedrag is onvergeeflijk, maar misbruik van macht is een bekend verschijnsel"", schrijft ze. ,,Iedere moedige stem die klinkt en aandacht krijgt in de media zal voor verandering zorgen."" Weinstein gold jarenlang als een van de machtigste mannen van Hollywood. Hij staat erom bekend artistiek aandoende films om te toveren tot grote commerciële successen. Dankzij dit talent werd hij door veel acteurs op handen gedragen. Zo grapte Streep bij de uitreiking van de Golden Globes in 2012 nog dat Weinstein God was. Vandaag werd de 65-jarige zakenman ontslagen als topman van zijn eigen bedrijf, The Weinstein Company.",2017-10-09T14:43:44
"Plotseling klonk daar vanmorgen  het stemgeluid van Giel Beelen . Op 3FM nog wel, zijn oude station en dwars door In your arms, het nummer van Chef’Special. ‘Hé hallo, Giel hier. Misschien ken je me. Ik heb hier heel lang op de radio gezeten, maar ik ben vandaag begonnen bij Veronica. En dat wilde ik je even laten weten’, zo klonk het promotiepraatje. 3FM-dj Sander Hoogendoorn, deze week invaller voor Domien Verschuuren, reageerde verbijsterd. ‘Zit dat nu in die plaat gewoon? Wat zullen we nou hebben?’ Je wilde knallen met je eerste ochtendshow… ,,Nou, dat is gelukt, het was een lekkere dag om te beginnen.” Met een echt Giel-stuntje… Jouw stem door een plaatje dat gedraaid wordt op 3FM. Hoe heb je dat voor elkaar gekregen? ,,Ik ben zaterdag spullen gaan ophalen bij 3FM. Daar heb ik met bonzend hart een file aangepast. Doodeng, vond ik het, maar ja, alles voor de show hè. Ik lees nu overal hacken van computers, maar dat is het niet, hoor. Ik ben langs gegaan.” Hoe ging dat? ,,Het was zeker geen koud kunstje. Ik moest de playlist weten, een plaat eruit halen, mijn presentatiepraatje er doorheen, dan weer terugslepen. Het duurde mij eigenlijk ook allemaal te lang. Op een gegeven moment zag ik een collega ook kijken en zeggen: wat ben jij daar allemaal aan het doen? Ach, even een dingetje opzoeken nog. Ik had overigens niet alleen een nummer van Chef’Special gebruikt.” Heb je bij nóg een plaatje ingesproken? ,,Ja, bij Imagine van John Lennon, want je wilt toch op zeker gaan. Stel dat ze een andere plaat van Chef’Special uitkiezen. Maar nadat ik allerlei sms’jes binnen kreeg van ‘haha, je bent op 3FM’, heb ik onmiddellijk Sander geappt dat hij beter een andere versie van Imagine kon nemen. Hij vatte het sportief op, zowel in als buiten de uitzending.” Had deze stunt iets te maken met het feit dat BNNVARA je Facebookpagina uit de lucht heeft gehaald? ,,Welnee, helemaal niks, dat staat er los van, al vond ik dat wel een rare actie. Kijk, hun argument is dat de pagina ook werd gevuld door redacteuren van BNNVARA, maar wat mij betreft gaat die content er gewoon af. Die pagina heette Giel, hoort gewoon bij mij. Daar staan al weken persoonlijke dingen op. Maar ik ga er vanuit dat we daar wel uitkomen, hoor.” Hoe kijk je terug op je eerste werkdag? ,,Ik werd al voor de wekker wakker. Met veel kriebels. Ik stond echt te stuiteren. Het gevoel alsof je op vakantie gaat. De opwinding, de zin, maar ook een beetje misselijk. En dan al die pers en cameraploegen erbij, wat natuurlijk hartstikke leuk is voor zo’n eerste uitzending, want iedereen moet natuurlijk ook weten dat ik er zit. Maar ik kijk uit naar morgen. Om in alle rust radio te maken.”",2017-10-09T14:59:37
"„Hi baby girl”, schrijft ze bij een foto van zichzelf waarop te zien is dat ze haar buik vasthoudt. Ze oogt sereen en dat is geen wonder, want gemakkelijk was het niet. „Het was een lange weg met vele hobbels en eindeloos veel bezoeken aan het ziekenhuis en hormoonbehandelingen, maar het is ons gelukt. Na 2,5 jaar ben ik zo zo ZO blij en trots om jullie te vertellen dat ik zwanger ben”, zo schreef ze vorige maand.",2017-10-09T13:32:40
"Nadat de 27-jarige Michael P. uit Zeewolde maandagmiddag werd aangehouden op het terrein van de forensische psychiatrische kliniek in Den Dolder was er bij familie en vrienden van Anne Faber hoop. Zou de man, opgepakt wegens het vermoeden van betrokkenheid bij haar verdwijning, iets kunnen of willen zeggen over de verblijfplaats van hun Anne? Het antwoord daarop is vooralsnog negatief. P. houdt in de verhoorkamer zijn kaken stijf op elkaar. Afgesloten van buitenwereld Ook zijn advocaat Niels Dorrestein zegt niets, omdat zijn cliënt volledig is afgesloten van de buitenwereld. Of er sporen van Anne zijn gevonden in de kamer van P. is niet duidelijk. Medewerkers van de forensische opsporingsdienst zijn  de hele dag druk geweest met het sporenonderzoek in en rond zijn kamer. En dus zijn er nog veel vragen te beantwoorden. Is er mogelijk een tweede verdachte? En heeft P. eventueel de beschikking gehad over een auto? De gevonden fiets, tas en jas zijn namelijk op verschillende plekken gevonden, op flink wat afstand van elkaar. ,,We hebben momenteel één verdachte”, zegt politiewoordvoerder Bernhard Jens nadrukkelijk. ,,Uiteraard onderzoeken we of de verdachte mogelijk gebruik heeft kunnen maken van een auto. Maar of dat zo is, kan ik nog niet zeggen.” Ook is nog onduidelijk in wat voor soort regime P. precies zat in de kliniek. Hij zat daar sinds eind januari in het kader van een traject naar resocialisatie in de samenleving. De Dienst Justitiële Inrichtingen weigert ieder commentaar. Of P. begeleiding had, naar buiten mocht of helemaal niet naar buiten mocht blijft daarom vooralsnog onduidelijk. Hij wordt donderdag of vrijdag voorgeleid bij de rechter-commissaris, die zal beslissen over zijn voorarrest. Massale inzet hulpdiensten De zoektocht naar Anne concentreerde zich dinsdag de hele dag op het bosrijke gebied rond de geestelijke gezondheidsinstelling. De inzet van de hulpdiensten was opnieuw massaal. Onder meer eenheden van het leger, de Mobiele Eenheid (ME)  en veteranen kamden het immense gebied uit met speurhonden. Ook vloog er in de ochtenduren een helikopter laag over het gebied, maar dat leidde niet tot de vondst van nieuwe sporen die aanknopingspunten boden voor het onderzoeksteam. Wel heeft de politie graafmachines en hekken klaarstaan, mochten die snel nodig zijn. De zoektocht in het bosrijke gebied is ook nog eens erg moeilijk. Het gebied is groot, slecht toegankelijk en dichtbebost. Door de vele hoge en dichtgegroeide struiken is het zoeken lastig. Doordat de zoekers in linie moeten blijven lopen, om zo niets over het hoofd te zien, kost het zoeken ook nog eens veel tijd. Minutieus zijn grote stukken bos uitgekamd, maar nog steeds zijn er veel stukken die nog niet volledig zijn doorzocht. Ook het weer speelt een rol in de zoektocht. Rond 19.30 uur vertrokken de laatste agenten omdat zoeken door de duisternis niet meer mogelijk was. Een particuliere zoekgroep ging daarna op eigen houtje het gebied in.  De politie zei dinsdagavond ruim 2.000 tips te hebben ontvangen in deze zaak. Anne is sinds vrijdagavond 29 september vermist.",2017-10-10T19:12:53
"FC Lisse en Hoek maken zich op voor de bizarste penaltyreeks uit de geschiedenis van het Nederlandse bekervoetbal. De Zeeuwen leggen woensdag zo’n 200 kilometer af om op Sportpark Ter Specke alleen de strafschoppenserie opnieuw af te werken. ||| De club uit Lisse neemt een flink aantal maatregelen om de bijzondere avond in goede banen te leiden. De leiding van FC Lisse, dat op 20 september in het KNVB-bekertoernooi de strafschoppenserie van Hoek won, is bang dat de supporters hun ongenoegen willen botvieren op de bezoekende club. Zij vinden dat de pingels niet opnieuw genomen moeten worden, maar de KNVB en de rechter dachten daar anders over.||Sportiviteit||„Op social media zijn grenzen opgezocht en soms ook overschreden. Er is begrip voor emotie maar er zijn ook berichten verstuurd die niet bijdragen aan de sportiviteit en respect”, schrijft voorzitter Leon Annokkee op de website van FC Lisse. „Er is afgelopen weken regelmatig contact geweest tussen beide verenigingen. Ik wens nogmaals te benadrukken dat wij een zaak zijn begonnen tegen de KNVB (betaald voetbal) en niet tegen HSV Hoek.”||Vervolgens somt hij een lijst met maatregelen op, die bijna onwerkelijk zijn voor een wedstrijd (lees: penaltyserie) waarin twee amateurclubs in de eerste ronde van de KNVB-beker vechten om een plekje in de volgende ronde. De opvallendste regels voor woensdagavond:||Het duel tussen FC Lisse en Hoek op 20 september was na verlenging nog onbeslist en tot ieders verbazing paste Marc Nagtegaal de ABBA-vorm toe. Deze variatie op de traditionele strafschoppenserie behelst dat een speler van ploeg A de eerste strafschop neemt en ploeg B vervolgens twee pingels mag nemen. Daarna mag team A twee keer aanleggen.||FC Lisse won de reeks, maar de KNVB startte een onderzoek naar de strafschoppenserie die niet aan de regels van de bond voldeed en besliste dat de penalty’s moeten worden overgenomen. FC Lisse probeerde dat via de rechter te voorkomen, maar die gaf de KNVB gelijk. Dus doet de uitzonderlijke situatie zich voor dat FC Lisse en Hoek woensdagavond geen wedstrijd spelen, maar alleen een strafschoppenserie afwerken.||Bekijk hier de samenvatting van de wedstrijd die op 20 september werd gespeeld:",2017-10-10T11:46:30
"'Dienst start 20.45 uur, geen bloemen aub.' Met die boodschap op een bord buiten hoopt de kroeg toch wat voetbalkijkers naar binnen te lokken. Het Nederlands Elftal speelt vanavond een vrijwel overbodige kwalificatiewedstrijd tegen Zweden, omdat voor Oranje deelname aan het WK nagenoeg uitgesloten is.  Als het zover komt, belooft Café Franske als goedmaker 'koffie en cake'. ,,Ook een begrafenisondernemer komt langs"", aldus eigenaar Björn van de Brug.  Volg de wedstrijd tussen Oranje en Zweden hier  in ons liveblog .",2017-10-10T17:35:57
,2017-10-05T12:43:24
,2017-10-10T10:02:23
"57' GOAL! 2-0 Portugal!  Doelpunt André Silva Valt hier al de beslissing? Zwitserland wordt tegen de muur gezet door de felle Portugezen en dat resulteert in de treffer van André Silva. De aanvaller van AC Milan kan van dichtbij binnentikken. 55' Schietkans  Ronaldo  net buiten de zestien. Over. 51' Shaqiri probeert Patricio te verrassen door een vrije trap in de  korte hoek  te schieten, maar de Portugese doelman staat op te letten. RUST Remo Freuler wordt vervangen door Denis Zakaria 45' Tweede helft begonnen.  Eén goaltje voor de Zwitsers de komende 45 minuten, en de rollen zijn omgedraaid. 45'+1' Einde eerste helft. De Portugezen gaan  tevreden  rusten. Bij deze stand is het WK bereikt, en moet Zwitserland playoffs spelen. 45'+1' Gele kaart Eliseu 41' GOAL! 1-0 Portugal!  Doelpunt João Mário João Mário lijkt 'm te maken, maar het is Djourou die de bal over de eigen doellijn loopt. Niet dat iemand daar in Portugal om maalt. 40' Nu schreeuwt Portugal om een strafschop vanwege  hands , maar Cakir wil opnieuw van niets weten. 35' Seferovic valt na een stevig duel in het strafschopgebied, maar de bal gaat niet op de stip. De Turkse arbiter Cakir ziet er niets in. Tien minuten tot de rust, en nog niet gescoord in Lissabon.  Bij deze stand grijpen de Zwitsers het directe ticket. 27' Gele kaart Remo Freuler 23' Het affiche is spectaculair, de wedstrijd tot dusver niet. Halverwege de eerste helft zijn er nog  geen grote kansen  te noteren geweest. 15' Mehmedi speelt de bal de zestien in, maar niemand staat op de juiste plek om af te ronden. De Zwitsers lijken het  initiatief  even over te nemen. 8' Portugal opent energiek en  gaat op jacht  naar de goal. Maar de Portugezen zijn ook slordig; voorlopig kunnen de Zwitsers de bal uit het strafschopgebied houden. 0' Aftrap eerste helft! Wie gaat hier het  directe ticket  grijpen? 20:18 De wedstrijd wordt vanavond gespeeld in het  Estádio da Luz  in Lissabon. Een stadion dat in 2003 in gebruik werd genomen en plaatsbiedt aan ruim 66.000 toeschouwers. 20:07 Zwitserland heeft een kwalificatiecyclus afgewerkt  om de vingers bij af te likken . Negen wedstrijden, negen overwinningen. Toch zou het zomaar kunnen dat de ploeg van bondscoach Vladimir Petkovic vanavond zich tevreden moet stellen met een ticket voor de play-off.   Stand groep B 1. Zwitserland 9-27 (23- 5)  2. Portugal 9-24 (30- 4)  3. Hongarije 9-10 (13-14)  4. Faeröer 9- 9 ( 4-15)  5. Letland 9- 4 ( 3-18)  6. Andorra 9- 4 ( 2-19) 20:01 Opstellingen Portugal:  Patricio; Cédric, Pepe, Fonte, Eliseu; William; Moutinho, Bernardo, João Mário; André Silva, Ronaldo. Zwitserland:  Sommer; Lichtsteiner, Schär, Djourou, Rodriguez; Shaqiri, Freuler, Dzemaili, Xhaka, Mehmedi; Seferovic. 19:59 Goedenavond, welkom in dit liveblog. Terwijl Nederland gaat proberen het wonder van Amsterdam te bewerkstelligen, nemen wij  Portugal - Zwitserland  onder de loep. Als Portugal wint, zijn Cristiano Ronaldo en kornuiten geplaatst voor het WK en moet Zwitserland play-offs spelen. Bij een gelijkspel of Zwitserse winst, zijn de rollen omgedraaid. De wedstrijd start om 20.45 uur, mis hier niets! Zwitserland heeft na negen wedstrijden in de WK-kwalificatie de maximale score van 27 punten, maar toch kan de ploeg van bondscoach Vladimir Petkovic nog naast een ticket voor het WK grijpen. De ongeslagen koploper van groep B heeft in Lissabon wel genoeg aan een gelijkspel tegen Europees kampioen Portugal.  ,,Dit is een unieke situatie die slechts sporadisch voorkomt in een kwalificatiereeks'', zegt de Zwitserse middenvelder Granit Xhaka. ,,Deze wedstrijd voelt bijna als een WK-finale."" Portugal verloor in september vorig jaar, zonder de toen geblesseerde Cristiano Ronaldo, de openingswedstrijd tegen Zwitserland in Basel met 2-0. Sindsdien loopt de ploeg van bondscoach Fernando Santos steeds drie punten achter op de Zwitsers. Beide landen rijgen de zeges aaneen, waardoor het in het Estádio da Luz van Benfica tot een rechtstreeks gevecht om kwalificatie voor het WK komt. Portugal gaat bij winst naar het WK, omdat het over een flink beter doelsaldo beschikt. Bij ieder ander resultaat kunnen de Zwitsers de tickets naar Rusland boeken. Voor de nummer twee wacht een plek in de play-offs. ,,Als we we het halen zijn we helden, als we verliezen zijn we 'losers'. Het klinkt hard, maar zo is het wel'', zei Xhaka, middenvelder van Arsenal. ,,Die negen overwinningen op rij zijn nu niet relevant. We gaan niet negentig minuten lang verdedigen, dat past niet bij onze stijl. Ik ben ervan overtuigd dat we Portugal kunnen verslaan of ieder geval een punt pakken. Maar ik weet ook dat we met 27 punten, een record voor Zwitserland, in de play-offs terecht kunnen komen.''",2017-10-10T18:53:00
"Op oude beelden van AT5 is te zien hoe Eberhard van der Laan een tierende Amsterdammer tijdens een debat van repliek dient: ""Je bent gewoon een ouwehoer."" Gevolgd door de uitsmijter: ""Flikker op, ik woon in de Baarsjes, waar woon jij?"" Van der Laan was toen nog fractievoorzitter van de PvdA in de gemeenteraad, voorzien van een krullenbos en hij sprak met een licht, aangeleerd, Amsterdams accent. Hij pikte het niet dat de bewuste Amsterdammer de lokale politici afschilderde als 'een zooitje'. ""Dan ga ik met u ruzie maken.""  In de twaalf jaar die zaten tussen zijn raadslidmaatschap en zijn benoeming tot burgemeester, is Van der Laan niet alleen zijn krullen kwijtgeraakt. Ook het Amsterdamse accent was weg, net als de verbale drift.  Als burgemeester was hij, met al zijn ervaring als advocaat en ­minister, meer een bemiddelaar, iemand die partijen bij ­elkaar probeerde te brengen. Als raadslid omschreef hij zichzelf als 'amateurpoliticus', als 'burger die zich met de politiek wilde bemoeien'.  Als burgemeester keerde hij terug als op en top professional. Als de ervaren rot die, als hij verbaal even versnelde, raadsleden al snel op achterstand zette. De gemeenteraad die in 2014 aantrad, was vooral jong en onervaren. Van der Laan zag het als zijn taak de raadsleden te helpen, bij te staan in hun nieuwe werk en wegwijs te maken in het politieke mijnenveld. Hij nodigde ze uit op zijn kamer, gaf gevraagd en ongevraagd advies en liet dan graag zijn licht schijnen op de landelijke politiek. Hij durfde zich kwetsbaar op te stellen en vroeg ook weleens of zijn reactie wel goed was, of hij het niet anders had moeten doen.  Van der Laan leidde de raad met liefde, geduld en humor. En vooral: met gezag. Als hij, als vriendelijke bovenmeester, de 'lieve gemeenteraad' tot stilte maande, was het ook stil. Maar hij kon in de gemeenteraad ook nors zijn, nukkig en het lukte niet altijd zijn ergernis te verbergen. Hij was allergisch voor te grote woorden. Toen een stadsdeelbestuurder Nieuw-West omschreef als 'banlieue', kon die rekenen op een publieke oorwassing. Raadsleden kregen te horen dat Van der Laan 'te veel opwinding proefde'. Als de burgemeester boos was, of in zijn eigen woorden 'enigszins geënerveerd raakte', dan nam hij eerst een aanloopje. ""Ik ben maar een eenvoudige dienaar van de raad,"" begon hij dan en iedereen wist dat dan snel een komma en een 'maar' zouden komen, gevolgd door een uitbrander.  Of 'ik ben maar een bestuurder met een meninkje'. In het ergste geval kon hij raadsleden uitmaken voor 'naïef', of stellen dat hij besluiten niet kan uitleggen aan burgers. Van der Laan was als advocaat getraind om met winnende argumenten te komen. Wie het ­tegen hem opnam, moest van goeden huize komen. Peter Kwint, inmiddels Kamerlid, beschreef gisteren hoe hij als beginnend raadslid vol bravoure het debat aanging en verbaal ­alle hoeken van de raadzaal te zien kreeg.  ""Als je met zo'n grote bek mijn commissie in komt wandelen, denk je nou echt dat ik je dan daarmee weg laat komen?"" zei Van der Laan na afloop.  Vervolgens masseerde hij, met humor en relativeringsvermogen, de spanningen weg tijdens een rookpauze, ook toen hij de sigaretten had afgezworen. Niet voor niets liepen raadsleden met hem weg, ook zijn politieke tegenstanders, zelfs zij die doelwit waren geweest van een politieke schrobbering. Politiek verslaggevers Michiel Couzy en Ruben Koops belichten beurtelings op zaterdag in  'Republiek Amsterdam ' een politiek onderwerp uit de stad. Reageren?  m.couzy@parool.nl",2017-10-07T08:00:00
"De staking is een initiatief van FNV Taxi. Die heeft de werkgevers in de branche, verenigd in KNV Taxi, een ultimatum gesteld. Daaraan werd tot nu toe geen gevolg gegeven. ,,De werkgevers kunnen vannacht natuurlijk nog reageren maar over het algemeen gebeurt dat niet. In dat geval is de staking een feit"", zegt FNV-bestuurder en cao-onderhandelaar Minke Jansma tegen deze krant.  Unieke situatie Ze wil nog niet vooruitlopen op het aantal taxichauffeurs dat gaat staken en waar en hoe ze dat gaan doen. Dat maakt FNV Taxi pas morgenochtend bekend als het ultimatum daadwerkelijk is verstreken zonder reactie van de werkgevers, zegt Jansma. ,,Wij weten wie waar gaat staken en dat zijn substantiële aantallen maar die zijn voor ons niet het belangrijkste. Dát is de staking als zodanig. De eerste in 25 jaar voor de cao in de taxisector.""  De loyaliteit naar de klanten en cliënten is groot maar kan volgens FNV Taxi niet verhinderen dat veel werknemers in actie willen komen. Het water staat menig taxichauffeur aan de lippen. Jansma: ,,Ze betreuren het ongemak dat een staking met zich meebrengt voor hun cliënten, maar al willen ze nog zo graag, uiteindelijk moet ook bij hen brood op de plank komen.""  Het loon van de werknemers in de taxisector loopt volgens FNV Taxi al jaren achter. De werknemers, met name de chauffeurs, dragen een grote verantwoordelijkheid voor vaak kwetsbare groepen die ze vervoeren maar krijgen daar niet de waardering voor. Jansma: ,,Voor ons is de maat vol. Nu zijn de werknemers weer eens aan de beurt. We eisen 3 procent erbij."" Onbetaald terug De FNV stuurde in de cao-onderhandelingen ook aan op het instellen van een limiet aan het aantal werkonderbrekingen. Zodat er een einde komt aan het gesjoemel met betaalde uren en de chauffeurs niet meer 7 keer per dag onbetaald naar huis of de standplaats gestuurd worden.  Jansma: ,,Wij willen dat taxi-werkgevers zich aan de wet gaan houden met betrekking tot arbeidstijd en roosters. Maar werkgevers willen dit niet veranderen. Ze houden vast aan een oneindig aantal onbetaalde onderbrekingen van de werktijd."" Steunbetuigingen Hoewel de tijd zal leren of de taxistaking doorgaat, lijkt die onafwendbaar. FNV Taxi zegt de op handen zijnde actie bewust te coördineren. ,,Wij willen niet dat mensen ergens blijven staan.""  Van ouders, verzorgers en gebruikers van het taxivervoer ontvangen de chauffeurs volgens haar veel steunbetuigingen. ,,In busjes van het leerlingenvervoer zijn petities rondgegaan en ouders richtten op Facebook groepen op waarin ze om ondersteuning van de chauffeurs vroegen. Die laatsten en de ouders staan veel dichter bij elkaar dan de chauffeurs en de taxibedrijven.""",2017-10-10T20:25:14
,
"Dankzij de afsluitende overwinning kwam de ploeg van bondscoach Fernando Santos in de eindstand in punten op gelijke hoogte met de Zwitsers. Op basis van een beter doelsaldo verzekerde Portugal zich van het begeerde WK-ticket en moet Zwitserland als nummer twee de play-offs in. Zwitserland verkeerde vooraf in een curieuze situatie. De ploeg van bondscoach Vladimir Petkovic won negen keer op rij in de kwalificatie, maar was nog altijd niet zeker van het WK-ticket. Portugal maakte na de nederlaag in de openingswedstrijd in Basel (2-0), zonder Cristiano Ronaldo, geen misstap meer en bouwde zelfs een beter doelsaldo op. Portugal wist derhalve dat een afsluitende zege in Lissabon meteen het WK-ticket zou opleveren, zonder in de voorgaande dertien maanden ook maar één dag aan kop te hebben gestaan in de poule. Zichtbaar nerveus begonnen beide ploegen in Estádio da Luz aan de 'finale'. Portugal bleek voor eigen publiek iets beter bestand tegen de grote druk. Dat werd in de 41ste minuut eens te meer duidelijk. Onder druk van middenvelder João Mário werkte Djourou de bal in eigen doel, 1-0. Na de pauze maakte Silva er van dichtbij snel 2-0 van, waarna de weg naar Rusland voor Portugal volledig open lag. Zwitserland kon er niets meer aan doen. 90'+3' Einde tweede helft! Portugal wint en  gaat naar Rusland . De Zwitsers moeten genoegen nemen met de play-offs. Bedankt voor het volgen van dit liveblog! Hier volgt nu een verslag. 90'+1' João Mário wordt vervangen door Danilo Pereira 76' Zwitserland  vecht  voor wat het waard is, maar de Portugezen houden betrekkelijk eenvoudig stand. Voor de Zwitsers, die de eerste negen kwalificatieduels wonnen, lijken slechts de playoffs te resten. 75' André Silva wordt vervangen door André Gomes 69' Gele kaart Denis Zakaria 66' Blerim Dzemaili wordt vervangen door Steven Zuber 68' Eliseu wordt vervangen door Vitorino Antunes 66' Admir Mehmedi wordt vervangen door Breel Embolo 57' GOAL! 2-0 Portugal!  Doelpunt André Silva Valt hier al de beslissing? Zwitserland wordt tegen de muur gezet door de felle Portugezen en dat resulteert in de treffer van André Silva. De aanvaller van AC Milan kan van dichtbij binnentikken. 55' Schietkans  Ronaldo  net buiten de zestien. Over. 51' Shaqiri probeert Patricio te verrassen door een vrije trap in de  korte hoek  te schieten, maar de Portugese doelman staat op te letten. RUST Remo Freuler wordt vervangen door Denis Zakaria 45' Tweede helft begonnen.  Eén goaltje voor de Zwitsers de komende 45 minuten, en de rollen zijn omgedraaid. 45'+1' Einde eerste helft. De Portugezen gaan  tevreden  rusten. Bij deze stand is het WK bereikt, en moet Zwitserland playoffs spelen. 45'+1' Gele kaart Eliseu 41' GOAL! 1-0 Portugal!  Doelpunt João Mário João Mário lijkt 'm te maken, maar het is Djourou die de bal over de eigen doellijn loopt. Niet dat iemand daar in Portugal om maalt. 40' Nu schreeuwt Portugal om een strafschop vanwege  hands , maar Cakir wil opnieuw van niets weten. 35' Seferovic valt na een stevig duel in het strafschopgebied, maar de bal gaat niet op de stip. De Turkse arbiter Cakir ziet er niets in. Tien minuten tot de rust, en nog niet gescoord in Lissabon.  Bij deze stand grijpen de Zwitsers het directe ticket. 27' Gele kaart Remo Freuler 23' Het affiche is spectaculair, de wedstrijd tot dusver niet. Halverwege de eerste helft zijn er nog  geen grote kansen  te noteren geweest. Zwitserland heeft na negen wedstrijden in de WK-kwalificatie de maximale score van 27 punten, maar toch kan de ploeg van bondscoach Vladimir Petkovic nog naast een ticket voor het WK grijpen. De ongeslagen koploper van groep B heeft in Lissabon wel genoeg aan een gelijkspel tegen Europees kampioen Portugal.  ,,Dit is een unieke situatie die slechts sporadisch voorkomt in een kwalificatiereeks'', zegt de Zwitserse middenvelder Granit Xhaka. ,,Deze wedstrijd voelt bijna als een WK-finale."" Portugal verloor in september vorig jaar, zonder de toen geblesseerde Cristiano Ronaldo, de openingswedstrijd tegen Zwitserland in Basel met 2-0. Sindsdien loopt de ploeg van bondscoach Fernando Santos steeds drie punten achter op de Zwitsers. Beide landen rijgen de zeges aaneen, waardoor het in het Estádio da Luz van Benfica tot een rechtstreeks gevecht om kwalificatie voor het WK komt. Portugal gaat bij winst naar het WK, omdat het over een flink beter doelsaldo beschikt. Bij ieder ander resultaat kunnen de Zwitsers de tickets naar Rusland boeken. Voor de nummer twee wacht een plek in de play-offs. ,,Als we we het halen zijn we helden, als we verliezen zijn we 'losers'. Het klinkt hard, maar zo is het wel'', zei Xhaka, middenvelder van Arsenal. ,,Die negen overwinningen op rij zijn nu niet relevant. We gaan niet negentig minuten lang verdedigen, dat past niet bij onze stijl. Ik ben ervan overtuigd dat we Portugal kunnen verslaan of ieder geval een punt pakken. Maar ik weet ook dat we met 27 punten, een record voor Zwitserland, in de play-offs terecht kunnen komen.''",2017-10-10T18:53:00
,
,
,
,
